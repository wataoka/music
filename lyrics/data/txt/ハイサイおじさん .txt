ハイサイおじさん(ハーイ)
ハイサイおじさん(アッヌガッ)
夕びぬ三合ビン小 残とんな
残とら我んに 分らんな
アリアリ童 イェー童
三合ビンぬあたいし我んにんかい
残とんで言ゅな イェー童
アンセおじさん
三合ビンし不足やせみーら
一升ビン我んに 呉みせーみ

ハイサイおじさん(ハーイ)
ハイサイおじさん(アッヌガッ)
年頃なたくと 妻小ふさぬ
貴方が女ん子や 呉みそーらに
アリアリ童 イェー童
汝や童ぬ くさぶっきて
妻小とめゆんな イェー童
アンセおじさん
廿才やあまて三十過ぎて
白毛かみてから 妻とめゆみ

ハイサイおじさん(ハーイ)
ハイサイおじさん(アッヌガッ)
おじさんカンパチ まぎさよい
みみじカンパチ 台湾ハギ
アリアリ童 イェー童
頭ぬ禿とし 優秀やーど
我った元祖ん むる優秀やー
アンセおじさん
我んにん整形しみやーい
あまくまカンパチ植いゆがや

ハイサイおじさん(ハーイ)
ハイサイおじさん(アッヌガッ)
おじさんヒジ小ぬ うかさよい
天上ぬイェンチュぬ ヒジどやる
アリアリ童 イェー童
汝やヒジ小 笑いしが
ヒジ小ぬあしがる むてゆんど
アンセおじさん
我んにん負きらん 明日から
イェンチュぬヒジ小 たてゆがや

ハイサイおじさん(ハーイ)
ハイサイおじさん(アッヌガッ)
夕びぬ女郎小ぬ かばさよい
貴方ん一度 めんそーれー
アリアリ童 イェー童
辻、仲島、渡地と
おじさんや あまぬ株主ど
アンセおじさん
毎日あまにくまとして
我んねちゅらーさよーがりゆさ
汝やちゅらーくよーがりゆさ